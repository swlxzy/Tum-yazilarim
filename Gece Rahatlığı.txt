Geceleri insanların kendilerini daha iyi ifade edebileceklerini düşünüyorum. İnsanlar doğuştan sosyal ya da asosyal olmazlar. Yaşadıkları şeylerden dolayı sosyal, samimi ya da asosyal, itici olabilirler. Elbette bunlar değişebilir, mesela asosyal ve samimi de olabilirler.

Bizlerin geceleri kendini daha iyi ifade edebileceklerini düşünmemin nedeni ise, insanlar asıl kişiliklerini geceleri fark ederler. Gece dediğim zaman aslında kişinin boş olduğu zaman, sadece gece olmuyor. Herhangi biri gece vakti kendi haline kaldığı zaman düşünme şansına sahip oluyor. Hayatını, yaşama amacını, gelmiş ve geçmiş her şeyi düşünebiliyor; bunlar sayesinde asıl kişiliğinin farkına varıyor ve ona göre yaşıyor. Tabii her daim olmuyor bu.

Bizler, ne zaman kötü hissedersek o zaman birine ihtiyaç duyarız, kişiye içimizi döküp, onun bizimle empati kurup yardım etmesini bekleriz. Biz insanoğulları, her daim yardıma muhtaç varlıklarız ve bunu inkâr edemeyiz. Bazen kötü hissetsek de, hissetmesek de, duruma bağlı şekilde uzatılan yardım eli reddedilebiliyor.

Peki buna gerçekten gerek var mı? Elbette kişiye dayalı bir soru bu. Ancak genel olarak biz insanlar yardıma muhtacız ve bu yardım elini reddetmeye gerek yok. Reddetmek için belirli sebepler olabileceğine inanıyorum, bunlar ise kişi ve yardım etmek isteyen şahıs arasındaki yaşanmışlıklarla alakalı olacaktır.