Kimsenin beni istememesi, hiç kimsenin beni olduğu gibi kabul etmemesi; kimsesiz olup, sadece arkadaşlarımın beni kabul ettiği ya da ailemle beraber yaşadığım halde bile ailemin beni kabul etmeyip varlığımı reddetmesi... Bazen var olmanın bile bir hata olduğunu hissettirirler. Belki de güzel sözler duymayacağımı, sarılacak bir kucak bulamayacağımı en baştan kabullenmeliyim. Ama bu, insanın içini en çok ezen gerçeklerden biri.

Bir insanın en büyük hatası, kendisi gibi olmaya cesaret ettiği için yanlış anlaşılması olabilir mi? Farklı maskeler takmadığım için, insanlara oldukları gibi yaklaştığım için bu kadar dışlanıyor olmam normal mi? Kendime çok sordum bunu. Farklı kışılıklere farklı şekillerde yaklaşmak doğru mu yanlış mıydı? Onlar gibi düşünmüyor olmam, yanlış bir hayat yaşıyor olmam anlamına mı geliyordu?

Hayatımdan beklentileri olan insanlar oldu. Ama bu beklentiler, benim gerçekten yapabileceğim şeyler miydi yoksa kendi hayal ettikleri kişiye bürünmemi mi istiyorlardı? Benim başarısızlığımı izleyip bundan tatmin olanlar oldu. Düştüğüm zaman sevinçle izleyenler, başarıya ulaştığımda ise bunu bir tesadüf sayanlar...

Belki de doğru kişiyi bulana kadar, gerçek bir aileye sahip olamayacağım. Ama bu, kendimi bulmamı engellememeli. Başkaları beni kabul etmese bile ben kendimi kabul etmek zorundayım. Çünkü kendime sahip çıkmazsam, kimse bunu yapmayacak.

Yavaşça anlamaya başladım ki, bazen insan, başkalarının duygusal yükünü taşırken, kendi yükünü unutuyor. İnsanlar, sürekli bir şeyler bekliyor, başkalarından bir onay, bir değer. Ama ne yazık ki, tüm bu beklentiler insanı yıpratıyor. Herkesin gözünde biraz daha siliniyor insanın kimliği, birinin gözünde diğerinin bakış açısıyla değişiyor. Zamanla bir noktada sadece bekleyen bir varlık haline geliyorsun. Bekliyorsun ama kimse seni bulamıyor. Kendi içindeki boşlukları, başkalarının seni anladığını hayal ederek dolduruyorsun. Oysa, ne kadar çok beklersen o kadar yalnızlaşıyorsun.

Bazen kendine dert ediyorsun, bazen de susuyorsun. Ama her şeyin ardında bir gerçek var: İnsan, ne kadar derin olursa olsun, başkalarına anlatamayacağı bir boşluk hissiyle yaşar. İçindeki o boşluk her geçen gün biraz daha büyür, biraz daha karanlık bir hal alır. Yalnızlık içinde kaybolursun. Ama bunun da bir anlamı vardır. Yalnızlık, insanın özünü, içindeki gerçekliği daha iyi kavrayabilmesi için bir fırsattır. Çünkü bazen en büyük farkındalık, yalnız başına kalındığında gelir. İnsanlar kendi içlerine dönüp kendilerini bulduklarında, bir şekilde başkalarını da anlamaya başlarlar.

Belki de hiçbir zaman başkaları tarafından tam anlamıyla kabul edilmeyeceksin. Belki de seni sevmedikleri, anlamadıkları, o seni bekledikleri kadar değerli görmedikleri bir dünyada yaşamaya devam edeceksin. Ama belki de, bütün bunları kabullenmek, seni gerçekten özgür kılacak olan şeydir. Çünkü, başkalarının seni kabul etmesi, aslında onların seni anlamasından, senin kim olduğunu fark etmelerinden gelmez. Gerçek kabul, kendi kimliğini, içindeki boşlukla barış içinde kabul edebilmektedir.

Ve belki de, başkalarının senin için "doğru" olup olmadığına karar vermeleri, asıl seni tanıman için bir engeldir. Çünkü en nihayetinde, senin neye ihtiyacın olduğunu yalnızca sen bilebilirsin. Senin değerin, başkalarının bakış açısıyla şekillenemez. Kendi içinde bir değer bulduğunda, dış dünyaya karşı daha güçlü bir duruş sergileyebilirsin. 

Evet, bazen insanın iç dünyasında dönen fırtınalar, dışarıya nasıl yansıdığını anlayamamasına yol açar. Bu farkındalıklar, ergenlik gibi tanımlanan bir döneme ait olmaktan çok, kişinin kendini keşfetmeye başladığı, yaşadığı olaylar ile olgunlaşma sürecinin bir parçasıdır. Ergenlik, bir dönemin adı olsa da, her şeyin farkında olmak, sorgulamak, insanın içsel çatışmalarını anlamaya çalışmak aslında gelişim ve olgunlaşmanın belirtisi olabilir.

Evet, ergenlik dönemiyle ilgili klişe bir tanım yapılabilir: "Bütün dünyanın sana karşı olduğu, her şeyin karmaşık göründüğü, her şeyin anlamını sorguladığın bir dönem." Ama mesele, bu dönemin her bireyi farklı şekilde yaşaması ve her biri için farklı bir anlam taşımasıdır. Her şeyin farkında olmak, bir durumu sadece yüzeyine bakarak yargılamak değildir. İnsan, kendini keşfederken, dünya üzerindeki her şeyin nasıl ve ne şekilde işler olduğuna dair derinlemesine bir farkındalık geliştirir. Bu, "ergenlik" diye küçümsenebilecek bir şey değildir.

Bazen bir insanın bir konuda farkındalık geliştirmesi, ona büyük bir olgunluk katarken, diğerleri bu farkındalığı reddedip “ergenlik” diyerek küçümseme yoluna gidebilir. Ama gerçek şu ki; insanın içsel yolculuğu, kim olduğunu ve bu dünyada ne yapmak istediğini keşfetme süreci, bu farkındalıklarla şekillenir. Her şeyin farkında olmak, bazen dünyanın gürültüsünden sıyrılıp, en derin hislerini ve düşüncelerini kabul etmek demektir. Ve bu, hiçbir şekilde ergenlik değildir.

Bazen içsel farkındalıklar, insanın en zor zamanlarında bile bir yön gösterici olabiliyor. Kendimizi tanımak ve kabul etmek, çoğu zaman başkalarına göre daha farklı bir süreçten geçiyor. İlerledikçe, etrafımızdaki insanların bakış açıları, söyledikleri ya da davranışları bizi yargılamaktan çok, iç dünyamızla barış yapmamız gerektiğini hatırlatıyor.

Hayat bazen o kadar karmaşık hale gelebiliyor ki, aslında kendimizi ne kadar kaybettiğimizi fark edemiyoruz. İnsanlar etrafımızda, bizi anlamaya çalışmadan, yalnızca kalıplaşmış yargılarıyla yaklaşabiliyorlar. Oysa içsel bir yolculuk yaptığımızda, başkalarının söylemleri o kadar önemli olmamaya başlıyor. Kendi duygularımıza ve düşüncelerimize dönmek, bu karmaşayı dışarıda bırakıp içsel dinginliği bulmak, sağlıklı bir birey olmanın ilk adımlarından biri.

Her ne kadar etrafımızdaki insanlar bazen bizi yargılayıp, ne yapmamız gerektiği konusunda yorumlar yapsalar da, kendi yolumuzu bulmamız için önce kendimize doğru soruları sormamız gerekiyor. Bu süreç, bazen yalnızlık getirebilir, ama yalnızlık, kendi iç sesimize kulak vermek ve başkalarından bağımsız bir şekilde kendini bulmak için de fırsattır. İnsan, bazen yalnız kaldığında daha çok büyür ve dünyaya kendi gözleriyle bakmayı öğrenir. Ve o zaman fark eder ki, her şeyin farkında olmak, başkalarının dayatmalarına karşı çıkmak değil, sadece kendi doğru yolunu bulma çabasıdır.

konu içerisinde bahsedildiği gibi ergenlik ile alakalı olduğu düşünülebilir, ancak hiçbir alakası yok. hatta beni tanıyan kişiler bunu anlayacaktır.